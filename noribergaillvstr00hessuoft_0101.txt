EossAst, NORLBERGA. 3 9

Transiit hasta latus, non aspernanda profecto
Munera, sed veneranda etiam, si sola vetustas
Commendet meritorum haud immemor aut male grata
900 Non etiam cultus nimio observentur honore
Sicut adorantum. Sed nos ad coepta feramur.
Hoc seu vestibulum seu verius aemula priscis
Porticus ista foro lucem et decus adicit ingens:
[fijb] Quae cum magnifice caelata sit intus et extra,
005 Eximio pede adusque alti fastigia tecti
Diversorum operum formis variisque deorum
Atque hominum statuis, etiam, cum postulat usus.
Praebet adorantum populo spectacula regum
Infantique Deo sua mystica dona ferentum.
5010 Quae super aequales auratus circulus horas
Iudicat et sonitu notat aeris nota canori.
Tam speciosa igitur tantoque exstructa labore
Porticus impensis templum superaverit ipsum,
Cui coniuncta patens in partes quattuor haeret.

Xenodocheum maximum intra urbem.

915 Si quis honorificam qui laudibus evehat urbem
Noridos Hercyniae summum pietatis honorem
In miseros et in adflictos et rebus egentes
Praetereat, non ille satisfecisse labori
Adsumpto queat aut vere laudasse videri.
922) Non alium siquidem populum per Teutonis oram
Muniticum magis aut vera pietate priorem
In miseros facile invenias: tot praestat egenis
Officia et totam tot xenodochea per urbem
Instituit3 quorum quod praevalet omnibus atque est
925 Eximium nunc carmen erit, sed ut omnia paucis
Cetera quae canimus. Medio iacet urbis ad amnem
[fiiia] Ina domus, cui sive voles dare nomen ab aegris
Sive dare hospitibus ius et fas cuilibet esto,

