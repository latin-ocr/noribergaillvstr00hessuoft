[Ο
O!

EOBANVS, XORIBERGA.

Inluvie foeda et vitiato humore lacunae,

4ῖὸ Frigida nec taetras exhalant rura mephites,

Cum neque sulpureae subeant per concava venae
Antra salebrosas subter squalentia rupes,

Sed sterili regio tota obducatur harena

Et subtus nisi saxa iugo concreta perenni

480 Dulcibus adfoveantur aquis ac tota rigetur
Ora probabilibus potuque salubribus undis.

Non mirum7 si nullus ab his vapor ater ad auras
Exhalet latebris, qui tristibus a'era fumis
Inficiat virusque nocens in corpora spargat.

485 Adde, quani hiberno plaga Norica frigore nunquam
Torpuit usta nimis nec iniquis solibus arsit
Temporis aestivi nimium7 sed utraque vicissim
Temperie gaudens raro mala tempora sensit

[dija] Corpora tabe sua grassantis 111 onmia pestis.

490 Hinc etiam w'gor ille animorum. hinc vivida gentis
Ingenia exsultant, quando solet aeris idem
Qui fuit esse animis habitus, quando inde trahuntur
Virtutes, vitia, pestes rerumque figurae.

Qui quia Germani latissima regna per orbis

495 Purior est nulli nullique benignior urbi,

Non alibi meliora vigent in rebus agendis
Ingenia aut animi magis ardua facta sequentes.
Corpora quin etiam multo robusta labori
Sufficiunt, et militiae satis apta iuventus.

Silva urbi circumfusa.

500 Circuit inclusam pulchris amplexibus urbem
Silva patens passum ter milia quinque recessu
Interiore sui vel paulo plura nec ulli
Hercyniae nemorum cedens, si commoda spectes
Aut etiam quae silvarum solet esse voluptas

505 Te iuvet atque animi tantum oblectamina quaeras.

