EossAst, NomssERGA. 35

Libera praepediat spatia aut testudinis altae
Pondera sustineat3 fulget laquearibus aureis
Nuda superficies, fastigia summa relucent

τεο Auratis trabibus connexique ultima tecti
Limina, subiectis multum est in partibus aurum.

[eiiija] Plurima parietibus fulgent decora inclita pictis
Sive ducum, quos iustitiae pulcherrima vexit
Gloria, sive hominum per honesta exempla beatis

783 Aequiparandorum superis. Hic illa severae
Iustitiae sedes et dignum laude tribunal,

A quo nemo insons unquam nisi victor abivit,
Nemo nocens unquam potuit nisi victus abire.
Parte alia (nec enim simplex domus illa nec una est)

790 Maxima porticibus surgunt conclavia latis
Digna deum dapibus, regum dignissima mensis:
Tam sunt magnifico parte omni splendida sumptu.
Tam iucunda gravem commendat gratia luxum.
Pulchra suis videas fulgere toreumata signis,

795 Nec tam facta manu quam sponte enata putaris.
Nec desunt tabulae, praeclara opera excellentum
Artificum positaeque alios icones in annos
Clarorum heroum, quos maiestate verendos
Maiestas plus ipsa loci commendat, ut autem

800 Plurima praeteream non his dicenda Camenis.
Quid gravis eximium loquar augustale senatus?
Quo sacer ille patrum chorus et clarissimus ordo
Confluit et summis urbana negotia curis
Versat et aequata metitur cuncta bilance

805 Pondera caeliferos delassatura Gigantas.

Sed tamen hic nolim disertior esse videri,
Ne malus obtrectet, sicut solet omnia livor

[eiiijb] Forsitan, et causam dicat quaesisse serendi
Auribus incautis fucum facientia verba.

810 Hoc metuens nil adiciam, nil amplius addam,
Vix etiam haec ausus paucis attingere verbis.

3*

