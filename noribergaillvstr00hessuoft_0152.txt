8 S ssvscmvs, LIPSICA.

In scapulis teneros portat tibi rusticus haedos,
Adfert lactentes pavidis cum matribus agnos.
Hic et quos canibus iuvat atque indagine saltus
Cingere, de silvis referunt tesquisque iugosis

310 Captivos lepores avidasque excurrere damas,
Capreolos, hinulos et saevos dentibus apros.
Nunc superest, ut adhuc populi commercia dicam
Multiplices et opes mercatorumque catervas,
Qui fora sturnatim tua, Lips, et moenia quaerunt,

315 Cum zephyrus verno fecundat rura sereno

[Cib] Et redit autumnus pomis umbratus et uvis
B1·uma‹ple nos cogit Iani meminisse bifrontis.
Mensibus his semper certisque his partibus anni

· Quidquid vesper habet vel quidquid donat eous,

320 Ad Lipsim rapitur cursu freinituspie secundo
Vix populum turl‘samque viis capientibus omnem.
Hic quidquid Calybes fodiunt et Dalmata caeca
Sub tellure legit, quidquid Calletia dives
Eruit, hic quidquid pretioso tinxit aimo

325 Fucavitque Tyrus et> murice Sparta secundo
Ponitur, huc avidi mittunt sua vellera Seres,
Huc quidquid pinxere Phryges radioque sonanti
letulit Assyria, Babylon, Chaldaea sub umbra.
Huc veniunt bimari certantia vasa Corintho,

330 Huc auro solidi crateres fulvaque passim
Et quae Mentoreo perfecta toreumata caelo
Aut iures Phrygio solum tractanda ministro.
Nunc Indi rubrique potest quisnam aequoris ignes,
Quis gemmas numerare valet? Non segnis iaspis

333 Hic viret, arcano hic amethystus fulgurat ostro,

[Cijal Electra hic crebris delectant mixta smaragdis.
Hic et sardonyces, lychni flammisque pyropi
Conlucent, variis hyacinthi hic ducta figuris
Caerula praeradiant, opalo confusus apistus

340 Splendet et infragili teretes adamante cylindri.

