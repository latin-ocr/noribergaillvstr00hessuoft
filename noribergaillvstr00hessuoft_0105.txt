1025

1030

1035

1040

EOBAst, NOROEERGA. 43

Incolit et mentes habitat summo aethere dignas,
Sed quia magnificum nil omisisse per urbem
Inlustrem mihi cura fuit, quod carmine nullo
Attigerim, brevibus licet exsequar omnia dictis,
Hanc etiam memorare animo calor invidit aedem
Sacrann Petre, tibi, caelestis claviger aulae,

Tum quia magnifico structa est opere atque labore
Artifici perfecta nitet, tum sacra vetusta

Religione patrum et multos celebrata per annos.
Templum augustum, ingens7 celsis sublime columnis
Aedificatum intus, latum testudinis altae
Fornicibus crebris et totum marmore secto,
Praeterea donis opulentum, dives et auri,

Dives et argenti, quaeque est memorare molestum,
Nobilibus genuuis picta'i' vestis et ostro,

Sepulcrum divi Sebaldi.

Exstat in hoc templo monumentum insigne Sebaldi,
Quem divum pars magna vocant. Hic primus ab orbe
Externo veniens fertur loca nostra colentes
Christicolam docuisse fidem: pro cuius honore
Officii meritisque piis his cultibus illum

Adfecit pia cura patrum testata salutem

[gib] Hoc primum auctore sibique suisque paratam.

1045

Atque ideo hoc illi posuere insigne sepulcrum
Officii memores7 quo non praestantius ullum
Sive manu sive ingenio sive arte magistra
Contendisse libet. Totum est ex aere nitenti
Artificis caelata manu pulcherrima moles.
Naturae variis operum forma omnis ab imo
Surgit epistyliis fracta excrescentibus inter

1050 Serpentum species operosa toreumata florum.

In summo coit et pulchri fastigia tecti
Contrahit ipsa etiam variis caelata figuris,

