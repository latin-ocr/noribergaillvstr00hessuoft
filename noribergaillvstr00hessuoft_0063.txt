[ajb] Magnificis ac sapientissimis viris, dominis
consulibus, praetoribus, praefectis aerario etc.
totique senatui inclitae civitatis Noribergae,

dominis suis colendissimis,

5 Helius Eobanus Hessus

S. D.

Vrbis Noribergae descriptionem, sapientissimi
patres, non illam quidem ordine, sed per parteS, ut
quaeque se offerebat (intellegebam enim poema me,

10 non historiam contexere), compositam, 0111 potius quam
vestro ornatissimo ordini, in cuius maxime gratiam
scribebatur, nuncuparem dedicaremque non video, nec
tum occurrebat ulla alia ratio, qua et felicius ederetur
liber et editus maiorem inveniret omnium hominum

15 favorem, quam si vestri clarissimi nominis patrocinio
velut Palladis aegide armatus ac decoratus exisset in
lucem. Nec enim dubitabam, quin, si meo nomine
periclitaturum esset poema intra vestros, ut dicitur,
parietes enatum, vestrae tamen amplitudinis et gloriae

20 respectu aliquo certe populari applausu acciperetur
et quidquid mearum virium imbecillitate decederet, id
vestrae auctoritatis magnitudine libello ipsi astrueretur.
His de causis bona spe animatus libellum ipsum
typographis dedi, ut excuderetur excususque non hic

25 tantum legeretur. Et quamquam in tempora iniquissima
incidisse me videbam, in quibus nec studiis litterarum
satis dignus ullus habeatur honor nec scribendorum

1*

